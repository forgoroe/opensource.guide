---
lang: it
title: Codice di condotta
description: Facilita comportamenti sani e costruttivi nella tua community adottando e facendo valere un codice di condotta.
class: coc
order: 8
image: /assets/images/cards/coc.png
related:
  - building
  - leadership
---

## Perchè avere un codice di condotta?

Un codice di condotta è un documento che stabilisce le diverse aspettative di comportamento degli utenti del tuo progetto. Adottandolo e applicandolo, un codice di condotta può creare un'atmosfera sociale positiva per la tua community.

Un codice di condotta non solo aiuta a proteggere i tuoi partecipanti, ma anche te stesso. Se mantieni un progetto, potresti constatare che certi atteggiamenti controproducenti da parte di altri partecipanti col passare del tempo potrebbero lasciarti stanco e infelice del tuo lavoro.

Un codice di condotta ti consente di facilitare comportamenti sani e costruttivi. Essere proattivi riduce la possibilità che tu, o altri, diventiate affaticati con il vostro progetto e vi aiuta ad agire quando qualcuno fa qualcosa che non vedete di buon occhio.

## Stabilire un codice di condotta

Tenta di stabilire un codico di condotta il prima possibile: idealmente, non appena hai creato il tuo progetto.

In aggiunta a comunicare le tue aspettative, un codice di condotta descrive le seguenti:

*Dove vige il codice di condotta _(solo su issue e pull request, o attività della community o eventi?)_
*A chi spetta seguire il codice di condotta _(membri della community e maintainer, ma in quanto agli sponsor?)_
*Cosa accade se qualcuno viola il codice di condotta?
*Come si segnala una violazione

Ovunque puoi, utilizza arte pre-esistente. Il [Contributor Covenant](https://contributor-covenant.org/) è un codice di condotta drop-in utilizzato da oltre 40,000 progetti open source, includendo Kubernetes, Rails, e Swift.

Il codice di condotta [Django Code of Conduct](https://www.djangoproject.com/conduct/) e il [Citizen Code of Conduct](https://web.archive.org/web/20200330154000/http://citizencodeofconduct.org/) sono due buoni esempi di codici di condotta.

Colloca un file CODE_OF_CONDUCT nella cartella root del tuo progetto, e rendilo visibile alla tua community creando un collegamento nel file CONTRIBUTING o README.

## Decidere come far rispettare il tuo codice di condotta

<aside markdown="1" class="pquote">

  Un codice di condotta che non è (o non può essere) fatto rispettare è peggio che non averne uno: segnala che i valori del codice di condotta non sono importanti o rispettati nella tua community.

  _A code of conduct that isn't (or can't be) enforced is worse than no code of conduct at all: it sends the message that the values in the code of conduct aren't actually important or respected in your community._
  <p markdown="1" class="pquote-credit">
— [Ada Initiative](https://adainitiative.org/2014/02/18/howto-design-a-code-of-conduct-for-your-community/)
  </p>
</aside>

É opportuno spiegare come il tuo codice di condotta verrà applicato **_prima_** che una violazione accada. Ci sono diverse ragioni per farlo:

* Dimostra la tua serietà nell'intervenire qualora necessario.

* La tua community si sentirà rassicurata che i problemi vengono esaminati.

* Rassicurerai la tua community che il processo di review è giusto e trasparente, nel caso dovessero ritrovarsi indagati per una violazione.

Dovresti fornire alle persone un canale privato (come un indirizzo email) per segnalare una violazione del codice di condotta e spiegare chi riceve la segnalazione. Potrebbe essere un maintainer, un gruppo di maintainer, oppure un gruppo di lavoro dedicato al codice di condotta.

Non dimenticare che qualcuno potrebbe voler segnalare una violazione di una persona incaricata a ricevere le segnalazioni stesse. In questo caso, offri loro l'opzione di segnalare la violazione a qualcun altro. Per esempio, @ctb e @mr-c [spiegano nel loro progetto](https://github.com/dib-lab/khmer/blob/HEAD/CODE_OF_CONDUCT.rst), [khmer](https://github.com/dib-lab/khmer):

> Istanze di abuso, molestie, o altri comportamenti inaccettabili possono essere segnalati mandando una email a **khmer-project@idyll.org** la quale perverrà solo a C. Titus Brown e Michael R. Crusoe. Per segnalare un problema che interessa qualunque dei due si può mandare una email a **Judi Brown Clarke, Ph.D.** la direttrice delle diversità presso il centro BEACON per gli studi di evoluzione in azione, un centro NSF per la scienza e la tecnologia.*

> Instances of abusive, harassing, or otherwise unacceptable behavior may be reported by emailing **khmer-project@idyll.org** which only goes to C. Titus Brown and Michael R. Crusoe. To report an issue involving either of them please email **Judi Brown Clarke, Ph.D.** the Diversity Director at the BEACON Center for the Study of Evolution in Action, an NSF Center for Science and Technology.*

Per trarre ispirazione, dai un'occhiata a Django's [enforcement manual](https://www.djangoproject.com/conduct/enforcement-manual/)(dipendendo dalla dimensione del tuo progetto, potresti non aver bisogno di qualcosa così approfondito).

## Far rispettare il tuo codice di condotta

Talvolta, nonostante i tuoi migliori sforzi, qualcuno farà qualcosa che viola questo codice. Quando spuntano, ci sono diversi modi per risolvere comportamenti negativi o dannosi.

### Raccogli informazioni riguardo la situazione

Tratta ogni voce di ciascun membro della community con la stessa importanza che assegni alla tua. Se ricevi una segnalazione che qualcuno ha violato il codice di condotta, prendila sul serio ed esamina la questione, anche se non coincide con la tua esperienza con quella persona. In questo modo, dimostri alla tua community di valorizzare la loro prospettiva e di avere fiducia nel loro giudizio.

Il membro della community in questione potrebbe aver già messo a disagio altri membri precedentemente, o potrebbe essere la prima volta. Qualunque delle due sia, possono essere entrambe sufficienti ad intervenire, a seconda del contesto.

Prima di rispondere, concediti del tempo per capire cos'è successo. Leggi i loro commenti e le loro conversazioni passate per capire meglio chi siano e come mai possano essersi comportati in tal modo. Tenta inoltre di raccogliere prospettive altrui oltre che a formare la tua.

<aside markdown="1" class="pquote">

  Non lasciarti trascinare in una discussione. Non farti distrarre dal comportamento di qualcun altro prima di aver risolto la questione principale. Concentrati su ciò di cui hai bisogno.

  _Don’t get pulled into an argument. Don’t get sidetracked into dealing with someone else’s behavior before you’ve finished dealing with the matter at hand. Focus on what you need._
  <p markdown="1" class="pquote-credit">
— Stephanie Zvan, ["So You've Got Yourself a Policy. Now What?"](https://the-orbit.net/almostdiamonds/2014/04/10/so-youve-got-yourself-a-policy-now-what/)
  </p>
</aside>

### Agisci adeguatamente

Dopo aver raccolto e analizzato informazioni a sufficienza, dovrai decidere cosa fare. Mentre consideri i tuoi passi successivi, ricorda che il tuo obiettivo di moderatore è quello di promuovere un ambiente sicuro, rispettoso, e collaborativo. Prendi in considerazione non solo come meglio agire sulla questione in discussione, ma anche come, con nel tempo, la tua risposta influenzerà il comportamento del resto della tua community.

Quando qualcuno segnala una violazione del codice di condotta, è esclusivamente compito tuo gestirla. Talvolta, coloro che hanno segnalato la violazione divulgheranno informazioni che potrebbero mettere a rischio la loro carriera, reputazione o incolumità fisica. Forzandoli ad affrontare il loro trasgressore potresti mettere a repentaglio la loro posizione. A meno che il segnalatore richieda esplicitamente il contrario, è opportuno gestire la comunicazione direttamente con la persona interessata.

Ci sono diversi modi in cui potresti rispondere ad una violazione del codice di condotta:

* **Avverti pubblicamente la persona in questione** e spiega come il loro comportamento incida negativamente sugli altri, preferibilmente nel canale in cui è accaduto. Ove possibile, comunicazione in pubblico trasmette al resto della tua community che prendi il tuo codice di condotta sul serio. Sii gentile, ma deciso nella tua comunicazione.

* **Contattali privatamente** e spiega come il loro comportamenteo incida negativamente sugli altri. Potresti voler utilizzare un canale di comunicazione privato se la situazione riguarda informazioni riservate. Qual ora decidessi di comunicare con loro privatamente, è una buona idea coinvolgere chi ha segnalato la situazione per copia conoscenza (CC), cosicchè sappiano che sei intervenuto. Chiedi a chi ha segnalato se acconsentono, prima di coinvolgerli per copia conoscenza.

A volte, una risoluzione non potrà essere raggiunta. La persona in questione quando affrontata potrebbe divenire aggressiva od ostile. In una situazione come questa, potresti considerare di agire più duramente, come per esempio:

* **Sospendi la persona** in questione dal progetto tramite un ban temporaneo, privandoli di partecipare in qualsiasi aspetto del progetto

* **Sospendili indefinitamente** dal progetto

Bannare membri non dovrebbe essere preso alle leggera e rappresenta una differenza di prospettive permanenti e incompatibili. Adotta queste misure solo quando è chiaro che una risoluzione non può essere raggiunta.

## Le tue responsabilità in qualità di maintainer

Un codice di condotta non è una legge applicata arbitrariamente. Tu sei l'esecutore del codice di condotta ed è la tua responsabilità seguire le regole stabilite dal tuo codice di condotta.

In qualità di maintainer oltre a stabilire le linee guide della tua community, le applicherai a seconda delle regole stabilite dal codice di condotta stesso. Questo significa trattare qualsiasi violazione del codice di condotta in modo serio. Al segnalatore è dovuta una revisione proficua e giusta del loro reclamo. Se determinassi che il loro comportamento non è una violazione, comunicaglielo chiaramente e spiega perchè non interverrai. Ciò che decidono da quel momento in poi è nelle loro mani: sia che decidessero di tollerare il comportamento con cui avevano un problema, sia che decidino di smettere di partecipare nella community.     

Una segnalazione di un comportamento che non è _tecnicamente_ una violazione del codice di condotta potrebbe comunque essere indice di un problema nella tua community, ed è opportuno che venga investigato altrettanto adeguatamente. Questo potrebbe includere una revisione del tuo codice di condotta affinchè vengano chiariti quali sono comportamenti da considerarsi accettabili, oppure (o in aggiunta) iniziare una conversazione con coloro che sono stati segnalati per informarli che pur non violando il codice di condotta, si ritrovano sul confine di ciò che è accettabile e ciò che può mettere alcuni membri a disagio.

Infine, come maintainer, imposti e applichi gli standard di comportamento che ritieni accettabili. Hai la possibilità di decidere e dar forma a quali siano i valori della tua community. Di conseguenza, i partecipanti si aspettano che quei valori vengano sostenuti in modo onesto ed equilibrato.

## Incoraggia il tipo di comportamento che vuoi vedere nel mondo 🌎

Quando un progetto sembra ostile o inospitale, sebbene si potesse trattare soltanto del comportamento di un individuo soltanto, potresti rischiare la perdita di parecchi contributor, alcuni dei quali potresti nemmeno riuscire ad incontrare. Non è sempre facile adottare o applicare un codice di condotta, ma promuovere un ambiente accogliente sarà di grande aiuto ad accrescere la tua community.
